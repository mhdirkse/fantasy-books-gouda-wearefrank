# Bekende boeken die niet mogen ontbreken: 

* Schrijver Raymond Feist. 
* Schrijver Robin Hobb. 
* Schrijver Terry Pratchett – de schijfwereld verhalen. 
* Schrijver Orson Scott Card. Hij heeft interessante ideeën en zijn verhalen zijn spannend. Het verloop van zijn verhalen is niet zo sympathiek. Zijn boek “Palicrovol” is een extreem en extreem onsympathiek verhaal; beslist niet geschikt voor kinderen. 
* George R. R. Martin. 
* Lord of the Rings. 
* Schrijver Anthony Ryan. 
* Schrijver Isaac Asimov. 
* Naomi Novik – “Ontworteld”. Haar andere verhalen moeten denk ik ook op de plank, al ken ik die niet. 
* Van David Eddings, de vijf boeken van de serie “De kronieken van Belgarion”, de vijf boeken van de serie “De kronieken van Mallorea”. Ik heb ook de eerste gelezen van: “Belgarath de tovenaar”. Al deze boeken gaan over dezelfde wereld. Er is een gevecht tussen Goden, waarover hier en daar in oud-testamentische taal wordt verteld. Ondertusen zijn alle Goden en helden erg menselijk. Het goede overwint tamelijk gemakkelijk. Deze boeken zijn voor kinderen geschreven, maar ze zijn ook leuk voor volwassenen. Niet alles van hem is goed. Ik vind zijn serie “De Dromers” niet goed en zijn serie “Het Elenium” ook niet. 
* De boeken van Robert Jordan. Ik ken ze nauwelijks, maar je vindt ze overal. 

# Misschien minder bekend, wel heel erg goed: 

* Schrijfster Katharine Kerr. Ze heeft 15 à 20 boeken geschreven over het land Deverry en aangrenzende landen. 
* Ursula le Guin, vooral de Aardzee boeken. Dat zijn er, zoals niet iedereen weet, zes. De laatste drie zijn heel anders dan de eerste drie, maar ik vind ze ook steengoed. 
* Silvia Rietdijk – De Erfenis van het Steen. Uitgeverij Zilverbron. 

# Minder bekend, maar heb ik met plezier gelezen: 

* De boeken van Eline Gielen – uitgeverij Zilverbron. 
* De boeken van Ewout Storm van Leeuwen. Je moet een new age denker zijn om de moraal van zijn verhalen te waarderen. Op een gegeven moment begon ik me te ergeren, maar ik heb er ook van genoten. Zijn verhalen zijn erotisch. 
* Van P. C. Cast: Partholon Trilogie. De eerste, “Godin bij vergissing” is het leukst. Die eerste is ook een erotisch verhaal; de andere twee zijn minder erotisch. 
* Schrijver Daniel Abraham – zijn vier boeken over de Andat. De eerste twee zijn er in het Nederlands. De laatste twee zijn er vermoed ik alleen in het Engels. Er zitten leuke filosofische ideeën in zijn boeken. Het gaat over een Japan-achtige samenleving waarin “dichters” een grote rol spelen. Maar hun gedichten zijn niet alleen mooi maar hebben ook macht. De dichters kunnen principes, zoals “water valt naar beneden”, binden aan een lichaam en controleren. Daarmee hebben ze extreem veel macht. Hoe zorgt de maatschappij dat de macht van de dichters onder controle blijft? 

# Ik vind deze niet leuk, maar volgens mij moeten ze wel beschikbaar zijn: 

* Terry Goodkind – alle “Wetten van de Magie” boeken en hun vervolgen. Niet geschikt voor kinderen omdat er rare seksscènes in voorkomen. Je moet denken als een Amerikaanse conservatief om de moraal te waarderen. Wel spannend. 
* Schrijver Terry Brooks. 
* Schrijver Stehpen Donaldson: “De kronieken van Thomas Covenant”. In het eerste boek verkracht de hoofdpersoon iemand, dus niet geschikt voor kinderen. Het verhaal is in het begin erg somber en daarom kan ik er niet door. Ik heb erover gelezen dat de problemen die worden verhaald op het eind elegant worden opgelost. Ik kan me voorstellen dat depressieve mensen hier troost vinden. 
* Tim LaHaye, serie “De laatste bazuin”. Oorspronkelijke titel van serie: “Left Behind”. Fantasy gebaseerd op Christelijke ideeën over de eindtijd. In het begin worden alle goede Christenen weggenomen van de aarde om naar de hemel te gaan. Ineens zijn ze weg. Alle overigen op aarde zijn (nog) geen goede Christenen en lopen gevaar om niet naar de hemel te gaan. Geen leuke moraal, wel goed geschreven en spannend. 

# Van vroeger, erg goed: 

* De boeken van Peter Schaap. Speelse fantasy verhalen. 
* De boeken van Wim Gijsen. Fantasy met een Boeddhistische moraal. Vrije seksuele moraal. 
