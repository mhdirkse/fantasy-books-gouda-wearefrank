# Aanbevolen, want bekend

* Isaac Asimov. 
* Raymond Feist. 
* Robin Hobb. 
* Robert Jordan
* George R. R. Martin. 
* Terry Pratchett – de schijfwereld verhalen. 
* Anthony Ryan. 
* J. R. R. Tolkien: Lord of the Rings. 

# Boeken die we recenseren

* Daniel Abraham – zijn vier boeken over de Andat.
    * Recensie Martijn: De eerste twee zijn er in het Nederlands. De laatste twee zijn er vermoed ik alleen in het Engels. Er zitten leuke filosofische ideeën in zijn boeken. Het gaat over een Japan-achtige samenleving waarin “dichters” een grote rol spelen. Maar hun gedichten zijn niet alleen mooi maar hebben ook macht. De dichters kunnen principes, zoals “water valt naar beneden”, binden aan een lichaam en controleren. Daarmee hebben ze extreem veel macht. Hoe zorgt de maatschappij dat de macht van de dichters onder controle blijft? 
* Terry Brooks.
    * Recensie Martijn: Ik heb heel lang geleden iets van hem gelezen. Ik vind zijn boeken niet leuk.
* Orson Scott Card.
    * Recensie Martijn: Hij heeft interessante ideeën en zijn verhalen zijn spannend. Het verloop van zijn verhalen is niet zo sympathiek. Zijn boek “Palicrovol” is een extreem en extreem onsympathiek verhaal; beslist niet geschikt voor kinderen. 
* P. C. Cast: Partholon Trilogie.
    * Recensie Martijn: De eerste, “Godin bij vergissing” is het leukst. Die eerste is ook een erotisch verhaal; de andere twee zijn minder erotisch. 
* Stehpen Donaldson: “De kronieken van Thomas Covenant”.
    * Recensie Martijn: In het eerste boek verkracht de hoofdpersoon iemand, dus niet geschikt voor kinderen. Het verhaal is in het begin erg somber en daarom kan ik er niet door. Ik heb erover gelezen dat de problemen die worden verhaald op het eind elegant worden opgelost. Ik kan me voorstellen dat depressieve mensen hier troost vinden. 
* David Eddings - de vijf boeken van de serie “De kronieken van Belgarion”, de vijf boeken van de serie “De kronieken van Mallorea” en de eerste van “Belgarath de tovenaar”.
    * Recensie Martijn: Al deze boeken gaan over dezelfde wereld. Er is een gevecht tussen Goden, waarover hier en daar in oud-testamentische taal wordt verteld. Ondertusen zijn alle Goden en helden erg menselijk. Het goede overwint tamelijk gemakkelijk. Deze boeken zijn voor kinderen geschreven, maar ze zijn ook leuk voor volwassenen.
* David Eddings - overige boeken:
    * Recensie Martijn: Niet alles van David Eddings is goed. Ik vind zijn serie “De Dromers” niet goed en zijn serie “Het Elenium” ook niet. 
* Eline Gielen – serie "Het licht van de stervende maan". uitgeverij Zilverbron. Deze 
    * Recensie Martijn: Leuke verhalen met veel aktie. Er zitten onverwachte wendingen in.
* Wim Gijsen.
    * Recensie Martijn: Fantasy met een Boeddhistische moraal. Vrije seksuele moraal. 
* Terry Goodkind – alle “Wetten van de Magie” boeken en hun vervolgen.
    * Recensie Martijn: Niet geschikt voor kinderen omdat er rare seksscènes in voorkomen. Je moet denken als een Amerikaanse conservatief om de moraal te waarderen. Wel spannend. Ik vond de eerste twee à drie fascinerend, maar daarna werd ik het zat. Ik vind deze boeken niet zo intelligent eigenlijk.
* Ursula le Guin - de Aardzee boeken. Dat zijn er, zoals niet iedereen weet, zes.
    * Recensie Martijn: De eerste drie en de laatste drie zijn heel verschillend. De eerste drie delen bevatten veel aktie en er gebeurt grote magie. In deze verhalen gaat het om heldendaden. De laatste drie draaien minder om heldendom. Het gaat er meer om hoe inperfecte mensen omgaan met een weerbarstige werkelijkheid. Ik vind alle zes de boeken erg goed.
* Katharine Kerr - 15 à 20 boeken over het land Deverry en aangrenzende landen.
    * Recensie Martijn: Deze boeken zijn heel goed. Er is veel actie, maar er zit ook een moraal in en de karakters worden goed uitgewerkt. Er zit veel troost in deze boeken. Reïncarnatie speelt een belangrijke rol. Langzaam en geduldig werkt (bijna) iedereen naar het goede toe.
* Tim LaHaye, serie “De laatste bazuin”. Oorspronkelijke titel van serie: “Left Behind”.
    * Recensie Martijn: Fantasy gebaseerd op Christelijke ideeën over de eindtijd. In het begin worden alle goede Christenen weggenomen van de aarde om naar de hemel te gaan. Ineens zijn ze weg. Alle overigen op aarde zijn (nog) geen goede Christenen en lopen gevaar om niet naar de hemel te gaan. Geen leuke moraal, wel goed geschreven en spannend. 
* Ewout Storm van Leeuwen.
    * Recensie Martijn: Je moet een new age denker zijn om de moraal van zijn verhalen te waarderen. Op een gegeven moment begon ik me te ergeren, maar ik heb er ook van genoten. Zijn verhalen zijn erotisch. 
* Naomi Novik – “Ontworteld”.
    * Recensie Martijn: Een mooi boek. Er zit veel aktie in maar ook diepgang. Er zitten onverwachtse wendingen in.
* Silvia Rietdijk – De Erfenis van het Steen. Uitgeverij Zilverbron.
    * Recensie Martijn: Erg goed. Hetzelfde verhaal wordt van heel verschillende kanten verteld. De karakters zijn heel verschillend.
* Peter Schaap.
    * Recensie Martijn: Speelse fantasy verhalen. 

